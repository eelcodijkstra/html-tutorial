<!doctype html>
<html>
  <head>
    <meta charset="utf-8">
    <title>Tutorial 4</title>
    <style>
      body {
        background-color: #FFEC8D;
      }
    </style>
  </head>
  <body>

    <section>
      <h1>Opmaak: tekst en pagina</h1>
      <p>Tot nu toe gebruiken we de "saaie" opmaak die de browser geeft voor
        html. We gaan nu aanwijzingen voor de opmaak toevoegen. We onderscheiden:
      </p>
      <ul>
        <li> opmaak van <em>tekst</em> in een element: grootte, lettertype, kleur, e.d.;</li>
        <li> opmaak van een <em>element</em>: achtergrond, rand, (wit)ruimte;</li>
        <li> opmaak van de <em>pagina</em> (layout): positioneren van elementen.</li>
      </ul>
      <p>We plaatsen de aanwijzingen voor de opmaak eerst bij de elementen zelf:
        daarvoor gebruiken we het <code>style</code>-attribuut. Op deze manier
        kun je heel direct zien wat het resultaat is van een aanpassing.
      </p>
      <p>Deze directe aanpak heeft ook nadelen: het wordt al snel
        onoverzichtelijk, en het is erg lastig om een consistente opmaak te maken
        en te houden. Als je de opmaak wilt veranderen, moet je
        het hele html-bestand doorwerken.
      </p>
      <p>Een betere manier is om de html-inhoud en de opmaak te scheiden. Dit kan door de CSS-regels in het head-gedeelte van het bestand te plaatsen. Nog beter is het om de CSS-regels in een apart CSS-bestand te plaatsen. In dit voorbeeld gebruiken we daarvoor <code>style.css</code>.
      </p>
      <hr>
    </section>

    <section>
      <h1>Opmaak met style-attribuut</h1>
      <p>Met behulp van het <code>style</code>-attribuut kun je de opmaak van
        een element sturen, bijvoorbeeld het lettertype, of
        de positie. Je noteert dit als
      </p>
      <pre>
  &lt;tag ... style="css-declaraties" ... &gt;
</pre>
      <p>De waarde van een style-attribuut bestaat uit een reeks
        <em>css-declaraties</em> van de
        vorm:
      </p>
      <pre>
  css-property: value;
</pre>
      <p> Voorbeeld:
      </p>
      <pre>
  &lt;h1 style="color: blue; font-family: non-serif;"&gt;
    Welkom op mijn pagina
  &lt;/h1&gt;
</pre>
      <p>
        In dit voorbeeld geven we het lettertype en de kleur van de tekst in een h1-element
        aan:
      </p>
      <ul>
        <li> <code>color: blue;</code> de kleur van de letters;</li>
        <li> <code>font-family: non-serif; </code> een
          <em>schreefloos</em> lettertype.
        </li>
      </ul>

      <p>Een schreefloze letter heeft geen streepjes aan de uiteinden. Zie
        bijvoorbeeld <a href="http://nl.wikipedia.org/wiki/Schreefloos"
                        target="_blank">Wikipedia: schreefloos</a>
      </p>
      <hr>
      <p> <em>Opdrachten</em>
      </p>
      <ol>
        <li> Verander het lettertype en/of de kleur van de tekst van een
          ander element.
        </li>
        <li> Zoek uit welke namen voor kleuren in het web gedefinieerd zijn.</li>
      </ol>

    </section>

    <section>
      <h1>Scheiden van html en opmaak</h1>
      <p>Als we overal in het html-document aanwijzingen moeten plaatsen
        voor de opmaak, wordt het al snel erg onoverzichtelijk. En als we
        de opmaak willen aanpassen, bijvoorbeeld aan een nieuwe huisstijl,
        halen we ons veel werk op de hals, met een groot risico op fouten
        en inconsistenties.
      </p>
      <p>We maken er daarom een gewoonte van om het html-document en de
        opmaak ervan te scheiden. We plaatsen de CSS-regels voor de opmaak
        in een apart bestand. In dit voorbeeld gebruiken we daarvoor
        <code>style.css</code>
      </p>
      <p>Door middel van de volgende regel in het head-gedeelte geven we aan
        dat we de opmaak-regels uit <code>style.css</code> gebruiken:
      </p>
      <pre>
  &lt;link rel="stylesheet" href="style.css"&gt;
</pre>
    </section>

    <section>
      <h1>Vorm van css-regels; selectoren</h1>
      <p>De css-regels in <code>style.css</code> zijn van de vorm:</p>
      <p><code>selector { css-property: value; ... } </code>
      </p>
      <p>Door middel van de <em>selector</em> koppelen we een css-regel aan
        één of meer html-elementen. De belangrijkste selectoren zijn:
      </p>
      <ul>
        <li><em>type</em>-selector, bijv. <code>h1 </code>, <code>p </code>,
          <code>li </code>; de regel geldt voor alle elementen van dat type;
        </li>
        <li><em>class</em>-selector, bijv. <code>.example </code>; de
          regel geldt voor alle elementen met dat class-attribuut,
          bijv. <code>class="example" </code>;
        </li>
        <li><em>id</em>-selector, bijv. <code>#submit</code>; de regel
          geldt voor het (enige) element met dat id-attribuut,
          bijv. <code>id="submit" </code>.
        </li>
      </ul>
      <hr>
      <p><em>Opdrachten (over de bestanden <code>index.html</code> en
          <code>style.css</code>):</em></p>
      <ol>
        <li> Voor welke html-element(en) geldt de regel met selector
          <code>h3</code>?
        </li>
        <li> Voor welke html-elementen geldt de regel met selector
          <code>.nadruk</code>?
        </li>
        <li> Voor welk html-element geldt de regel met selector
          <code>#hobby-list</code>?
        </li>
      </ol>
    </section>

    <section>
      <h1>Opmaak van tekst</h1>
      <p> Je kunt onder andere de volgende eigenschappen van de opmaak van tekst sturen:
      </p>
      <ul>
        <li> het lettertype - bijv. <code>font-family: sans-serif;</code> </li>
        <li> de font-stijl - bijv. <code>font-style: italic;</code> </li>
        <li> het gewicht van een letter (hoe zwart?) -
          bijv. <code>font-weight: bold;</code> </li>
        <li> de grootte van de letter - bijv. <code>font-size: 0.9em;</code> </li>
        <li> onderstreping, enz. - bijv. <code>text-decoration: underline;</code> </li>
        <li> de kleur - bijv. <code>color: red;</code> </li>
      </ul>
      <p>Voor de details hiervan, zie het achtergrondmateriaal en de referenties.</p>
      <hr>
      <p><em>Opdrachten</em></p>
      <ol>
        <li> Zoek op het web naar een tekst-vormgeving die je aanspreekt.
          Probeer te achterhalen welke lettertypes en andere eigenschappen
          daarvoor gebruikt zijn.
        </li>
        <li> Pas met behulp van bovenstaande mogelijkheden een deel van de tekst
          van het voorbeeld aan.</li>
        <li> Met behulp van de font-style en font-weight kunnen we tekst cursief
          maken (italic), of vet (bold), of zelfs beide; waarom zou je dan nog
          een &lt;em&gt;-element willen hebben?
        </li>
      </ol>
    </section>

    <section>
      <h1> Meerdere elementen met dezelfde opmaak</h1>
      <p> Als we beide kopjes, de h3-elementen "Mijn hobbies" en "Tekenen", eenzelfde stijl
        willen gegen, dan kunnen we de stijl beter afzonderlijk beschrijven, in het head-deel
        van het document:
      </p>
      <pre>
  &lt;style&gt;
    h3 {
      font-family: sans-serif;
    }
  &lt;/style&gt;
</pre>
      <p>
        We vermelden dan geen stijl-attribuut bij de elementen in het body-deel: we scheiden
        de inhoud en de opmaak.
      </p>
      <hr>
      <p><em>Opdrachten</em></p>
      <ol>
        <li> Voeg een css-property toe aan de regels voor het h3-element, en bekijk hoe beide
          elementen daardoor veranderen.
        </li>
        <li> Je kunt dezelfde regels voor meerdere soorten elementen gebruiken door een
          lijst van tags op te geven, bijvoorbeeld: <code>h1, h2, h3 {...}</code>. Gebruik dit
          om de opmaak van de verschillende soorten kop-elementen gelijk te maken.
        </li>
      </ol>
    </section>

    <section>
      <h1>Benoemde elementen: id</h1>
      <p> In het vorige voorbeeld hebben we gezien hoe je alle elementen van een bepaald
        type dezelfde stijl kunt geven. Soms wil je een element een afwijkende stijl geven.
        We willen deze afwijkende stijl niet bij het element zelf vermelden, maar in een
        afzonderlijke stijl-regel. Hiervoor geven we het element een naam, door middel
        van het <code>id</code>-attribuut:
      </p>
      <pre>
  &lt;p id="welkom-paragraaf"&gt;
    Welkom op mijn web-pagina
  &lt;/p&gt;
</pre>
      <p>We kunnen deze naam (identifier) dan gebruiken als <em>selector</em> in een
        stijl-regel. Door een <code>#</code> geven we aan dat het om een <em>id-selector</em> gaat:
      </p>
      <pre>
  &lt;style&gt;
    #welkom-paragraaf {
      font-style: italic;
    }
  &lt;/style&gt;
</pre>
      <hr>
      <p><em>Opdrachten</em></p>
      <ol>
        <li> Voeg een css-property toe aan de regel voor <code>#welkom-paragraaf</code>
        </li>
        <li> Ga na welke andere element(en) in het voorbeeld voorzien zijn van een
          id-attribuut; verander de stijl van deze element(en).
        </li>
      </ol>

    </section>

    <section>
      <h1> Het &lt;span&gt;-element </h1>
      <p> Om de opmaak van een <em>deel van een tekst</em> te kunnen sturen,
        moet je hiervan een omvattend element kunnen maken.
      </p>
      <p>Hiervoor kun je het &lt;span&gt;-element gebruiken. Daarmee kun je tekst
        (-elementen) groeperen en van een handvat voorzien. Je koppelt dan de
        opmaak aan het omvattende span-element:
      </p>
      <pre>
  Een &lt;span style="text-decoration:underline;"&gt;
  deel van deze tekst &lt;/span&gt; is onderstreept.
</pre>
      <p>De html-elementen moeten wel netjes in elkaar geplaatst blijven:
        je kunt met een span-element niet halverwege het ene element beginnen
        en halverwege het andere element eindigen.
      </p>
      <hr>
      <p><em>Opdrachten</em></p>
      <ol>
        <li> Gebruik het span-element om een groter deel van de tekst van
          een speciale opmaak te voorzien (cursief, onderstrepen, enz.)
        </li>
        <li> Wat gebeurt er als je een span-element niet netjes plaatst,
          bijvoorbeeld beginnen halverwege een h1-element  en eindigen
          in het volgende p-element eindigen?
        </li>
        <li> Geef het span-element in het voorbeeld een naam (id), en
          plaats de css-declaraties hiervoor in het head-element.
        </li>
      </ol>
    </section>

  </body>
</html>
